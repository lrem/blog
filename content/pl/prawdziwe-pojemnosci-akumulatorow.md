+++
# vim:set nosmartindent nocindent ft=markdown:
date = "2008-09-17T19:42:15"
draft = false
title = "Prawdziwe pojemności akumulatorów"
+++
W prezencie urodzinowym dostałem porządną ładowarkę do akumulatorów AA -
Technoline BC700. Wśród jej możliwości szczególnie interesujące jest
testowanie pojemności akumulatorów. Nie są to żadne sztuczki w stylu
szacowania całkowitej pojemności po ilości doładowanej energii i zmianie
napięcia, tylko porządny pomiar. Polega on na naładowaniu do pełna,
rozładowaniu mniejszym prądem i naładowaniu jeszcze raz. Jest to dokładne,
jednak trwa co najmniej pół dnia... Przetestowałem więc jak na razie 5
rodzajów akumulatorów:

Na pierwszy ogień poszły moje stare akumulatorki **Hama 2300mAh**. Firma taka
sobie (OEM z nie wiadomo czego), eksploatowane przez dwa lata dość
umiarkowanie (rok w aparacie, rok w lampie). Średnia pojemność około
**1650mAh**.

Wiedziony ciekawością zebrałem po sztuce tego co było pod ręką. Wyniki:

  * **Forever 2500mAh photo**, w jakimś zegarze z 2 lata: **295mAh**. Można uznać, że to awaria jest...
  * **Forever 2800mAh**, półroczne, prawie nie używane: **2070mAh**. Niby najwięcej, ale jak by na to nie patrzeć: napis 2800mAh to po prostu oszustwo.
  * **Sony CycleEnergy 2100mAh**, około roczne, chyba z myszki optycznej: **1966mAh**. Całkiem przyzwoicie jak na moje standardy,
  * Zwycięzca konkursu. **Sony Cyber-shot Stamina 2100mAh**, _5 lat_ w aparacie cyfrowym (cały czas na chodzie): **1954mAh**. Praktycznie brak utraty pojemności. Muszę przyznać, że bardzo mnie to zdziwiło.

Przy okazji dostałem też ogniwa Sanyo Eneloop. Nie testowałem jeszcze ich
pojemności, chyba nie ma sensu (wiele osób niezależnie stwierdziło, że mają te
swoje 2000mAh). Mogę za to stwierdzić, że po ich załadowaniu szczęka mi
opadła. Lampa, która napakowana w pełni naładowanymi Hama 2300mAh ładowała się
9 sekund, z Eneloopami wprost z pudełka na pokładzie ładuje się 5 sekund. Po
kilkudziesięciu błyskach wciąż jest to 5 sekund.

# Komentarze

* sznik (2008-09-17 19:53:45): <p>Co to za lampa, co się 5s ładuje? <br />Chyba,
  że na pełnej mocy… :)</p>
* lRem (2008-09-17 20:08:30): <p>Oczywiście, że na pełnej. To jest stary Metz,
  mocy porównywalnej z dzisiejszymi mocnymi lampami, tylko bez zooma.
  Powiedziałbym, że dość szybka lampa. Jak kilka razy waliłem z nią seriami (3
  klatki na sekundę), to też dawała rady. Acz to nie były Egipskie ciemności
  ;)</p>
* Ewcia (2008-09-17 22:11:52): <p>Chyba już zawsze będę zła, że podebrano mi ten
  prezent...</p>
* lRem (2008-09-17 22:40:40): <p>Powinnaś się cieszyć, że masz wysoki poziom
  konkurencji ;)</p>
* gierwialo (2008-09-18 00:14:14): <p>Ostatnio też zakupiłem tą ładowarkę.
  Pierwsze co zrobiłem to całodobowy REFRESH na dwóch 5 letnich Panasonicach
  700mAh AAA. Po przestawieniu na CHARGE zanim zauważyłem na wyświetlaczu napis
  Full pamiętam że wyświetlił coś koło 600 mAh, Także nie jest moim zdaniem źle.
  <br /> <br />A Eneloop'y też kupiłem. Tylko póki co leża zapakowane gdyż
  odświeżone Panasonicy odżyły i nie mam powodu ich wymieniać ;-)</p>
* skkf (2008-09-18 22:52:27): <p>Też mam Sanyo Eneloop i jestem z nich w pełni
  zadowolony ; )</p>
* JanJJW (2008-11-20 20:59:19): <p>Generalnie polecam Sanyo i Panasonic'i. Jest
  ogniwo Panasonic'a 1700 Ni-Cd, znakomite!  Natomiast radzę omijać szerokim
  łukiem takie wynalazki jak GP czy Forever. <br />Mam profesjonalną ładowarkę
  Pulsar II.
  http://www.elprog.com.pl/polski/?strona=1_firma&amp;pstrona=02/01</p>
