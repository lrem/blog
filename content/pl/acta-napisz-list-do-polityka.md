+++
# vim:set nosmartindent nocindent ft=markdown:
date = "2010-07-01T22:22:46"
draft = false
title = "ACTA: napisz list do polityka"
+++
Z okazji kampanii wyborczej naród zasypywany jest pełnymi _nadziei_ przekazami
od polityków. Równolegle pojawił się jednak poważny powód, by naród wykazał
się umiejętnością przekazania czegoś politykom. Przekazać zaś trzeba:

  * że nie chcemy być odcinani od Internetu bez nakazu sądowego
  * że nie jest nam wszystko jedno, czy będzie jakakolwiek prywatność korespondencji
  * że nie chcemy płacić więcej za lekarstwa dzięki ujednoliconemu prawu patentowemu
  * że nie dopuszczamy, by Komisja Europejska uchwalała nam prawo bez zgody i wiedzy Polskiego narodu (w tym parlamentu)

I kilka innych drobnostek... Które muszą być przez naszych Europosłów
zrozumiane przed 8 lipca.

Mowa oczywiście o ACTA. [Pisałem już o nim
wcześniej](http://blog.lrem.net/2010/03/28/a-o-acta-cichutko/), niestety na
dokładniejszą analizę czasu zabrakło. Można poczytać więcej na stronach
[Amerykańskich](http://www.fsf.org/campaigns/acta/acta-declaration), [Europejs
kich](http://www.laquadrature.net/wiki/Help_sign_the_Written_Declaration_12/20
10_about_ACTA) i nawet
[Polskich](http://www.panoptykon.org/component/content/article/46-fundacja-
panoptykon-news-1/79-apel-do-polskich-eurodeputowanych-w-sprawie-acta-przycz-
si-) organizacji. Właśnie montowana jest w Parlamencie Europejskim opozycja
przeciw temu **tajnemu i odgórnemu** zamachowi na nasze swobody. Jednak jakoś
umknęła ona uwadze większości naszych reprezentantów...

Tak czy owak można podpisać [internetową petycję](http://acta.wikidot.com/) w
tej sprawie. W skuteczność czegoś takiego po prostu nie wierzę. Jej autorzy
chyba zdają sobie z tego sprawę. Dlatego też dostępna jest **[lista kontaktowa
posłów](http://acta.wikidot.com/wiecej)**, którzy jeszcze nie zadeklarowali
swojego sprzeciwu. Sądzę, że własnoręczne napisanie wiadomości nie jest dla
nas aż takim wysiłkiem, zaś dla Europosła będzie wyraźnym znakiem, że wyborcom
jednak zależy.

W ramach przypomnienia: Parlament Europejski jak do tej pory zwracał uwagę na
wolę obywateli. Partie nie trzymają tam takiej dyscypliny jak w naszym Sejmie,
więc posłowie głosują bardziej w zgodzie z własnym sumieniem.

# Komentarze

* Remigiusz 'lRem' Modrzejewski (2010-07-02 10:04:16): <p>Tego samego dnia co ja
  obudził się <a href="http://7thguard.net/news.php?id=5884"
  rel="nofollow">7thguard</a>.</p>
* Remigiusz 'lRem' Modrzejewski (2010-07-06 22:44:08): <p>Rekordowo szybka
  odpowiedź przyszła na list do Jacka Kurskiego, po 6 minutach. Mimo, że było po
  22.</p>
