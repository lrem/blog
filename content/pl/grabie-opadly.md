+++
# vim:set nosmartindent nocindent ft=markdown:
date = "2011-04-04T01:52:19"
draft = false
title = "Grabie opadły"
+++
Jakoś tak wyszło, że prowadzę od strony technicznej nabór na studia.
Atrakcyjny kierunek, niezła uczelnia (według [ARWU](http://www.arwu.org/)
równoważna Uniwerkowi Warszawskiemu). Warunki też niezłe, ze stypendium da się
jako tako wyżyć w dość atrakcyjnej okolicy. Dlatego też mamy zgłoszenia z
całego świata... I można się globalnie załamać.

Częścią procesu jest zbieranie referencji od wszelakich profesorów. Oni
przysyłają to mailem, trzeba odpowiednio zaszufladkować i dołączyć do
dokumentów. Tak właściwie wszystkim zajmuje się sklecony na kolanie skrypt.
Ręcznie muszę przeglądać tylko te przypadki, gdy skrypt nie znajdzie dość
danych by powiązać referencje ze studentem.

I jakoś tak się składa, że w połowie tych przypadków referencje okazują się
być wyraźnie sfałszowane. Dwóch profesorów wysyłających w ciągu 15 minut z
kont na Gmailu? Zeskanowane formularze z następującymi numerami seryjnymi
obrazków? Błąd ortograficzny w imieniu profesora? Serio?!

Jak bardzo trzeba być zdesperowanym, by uzależniać swoją przyszłość od
prostackiego oszustwa?

