+++
# vim:set nosmartindent nocindent ft=markdown:
date = "2011-07-19T12:44:52"
draft = false
title = "Stałem się pełnoprawnym obywatelem Internetu"
+++
Stało się. Na [nieodległym
blogu](http://claygirl.jogger.pl/2011/07/17/najwazniejszy-glos-w-tej-
dyskusji/trackback/), po raz pierwszy w mojej pamięci, usunięto mój komentarz.
[Nie byłem w tym odosobniony](http://torero.jogger.pl/2011/07/18/nie-idzie-mi-
z-babami/), jednak ku pamięci przytoczę całą treść, która okazała się
wykraczać poza ramy dopuszczalnego zachowania:

> @ajot: tym, że odważył się mieć rację? :)

Dla pełnego spojrzenia na sprawę pozwolę sobie zacytować komentarz, z którym
tak się zgadzałem, autorem jest Torrero:

> Moje poglądy na kwestie osobistego wyboru znasz. Tu jednak sytuacja jest o
tyle inna, że wybór osobisty "działa" jedynie w określonym porządku prawnym -
takim, gdzie ludzi zarodek jest kupą komórek i niczym więcej. A to z kolei
jest pochodną określonego światopoglądu. ALE. JEŚLI życie ludzkie uznaje się
od momentu, to rodzi to szereg poważnych implikacji, z uznaniem aborcji za
zabójstwo i ustawową ochroną płodu włącznie. W tych implikacjach nie ma
żadnego fanatyzmu religijnego, to prosta konsekwencja pewnych założeń. Można
mieć oczywiście swoje zdanie na temat tych założeń - to temat na zupełnie
oddzielny wątek - ale gremialna szyderka / oburzenie z samego faktu, że
proliferzy generalnie nie dyskutują o możliwości wyboru, to trochę tak, jakby
szydzić z ludzi uważających łapówkę za przestępstwo, że czemuś nie chcą
zgodzić się na "penalizację selektywną" obejmującą tylko i wyłącznie ludzi
myślących tak samo. @Claygirl: Powoli :) 1\. Dziewczyna została tak wychowana,
że, nazwijmy to, "przygodne stosunki seksualne" są dla niej złem moralnym. 2\.
Dzieci nie powstają z nadmanganianu chlorku potasu. Dodając 1. i 2.
otrzymujemy spójną konstrukcję, w myśl której spora część aborcji na życzenie
wypływa z nieuporządkowanego [czyt. pozamałżeńskiego] życia seksualnego ergo
jest pochodną czynów moralnie [dla wypowiadającej] złych. Oczywiście zawsze
pozostaje kwestia formy wyrażania tego sądu... ale czy gorszym złem jest
traktowanie kogoś jak szmaty [nb. nie "z urodzenia", jak np. rasizm, tylko
wskutek konkretnych czynów - a to jednak różnica], czy krycie się ze swoimi
sądami w imię czyjegoś dobrego samopoczucia - oceniać się nie podejmuję. Swoją
drogą nigdzie nie widziałem statystyk aborcyjnych w podziale na aborcje
małżeńskie i pozamałżeńskie. Ale moje niewidzenie takowych nie jest może nawet
spowodowane niczyją manipulacją :)

# Komentarze

* zammer (2011-07-19 13:40:52): <p>Dziwisz się? Właścicielka <em>nieodległego
  bloga</em> jest... Jakby to ująć? Specyficzna? Sfrustrowana? Mam wrażenie, że
  taka <em>agorowa</em> trochę.</p>  <p>/me jest hejterem i nic na to nie
  poradzi ;)</p>
* torero (2011-07-19 17:02:55): <p>Jesteś dokładnie 12,493. osobą, przekręcającą
  mój nick w identyczny sposób. Nie, żebym Ci czynił wyrzuty :) po prostu
  zastanawiam się, co takiego ma w sobie podwójne "r", że wyjątki piszące mnie
  "od początku" poprawnie można policzyć na palcach jednej ręki trędowatego.</p>
* Remigiusz 'lRem' Modrzejewski (2011-07-19 17:10:58): <p>Może po prostu masz
  błąd w nicku, powinno tam być 'rr'? ;)</p>  <p>Z podobnych pobudek coraz
  częściej piszę nicka z capsem (jak w stopce). Problem w tym, że wtedy
  przedstawiciele niektórych kultur uznają to za nazwisko...</p>
* lemiel (2011-07-19 21:01:47): <p>Wam się nudzi...</p>
* torero (2011-07-19 21:48:52): <p>Ależ oczywiście. Siadaj. Browca?</p>
* n3m0 (2011-07-19 23:09:58): <p>torero ~ terror ~ torrero ~ torreror ..coś w
  tym musi być... :)<br /> Po prostu wybacz :P</p>
* quest (2011-07-20 00:02:49): <p>Ło jezu, czyli jednak nie jestem jedynym
  skazanym dupkiem!</p>  <p>Chciałbym opowiedzieć swoją cool story! Panienka
  walczyła o życie bobrów przeznaczonych (podobno niesłusznie) do odstrzału.
  Zwróciłem uwagę, że nazywanie w petycji urzędnika (zezwalającego na odstrzał)
  debilem nie wskóra niczego dobrego. Nie dosyć, ze dostałem bana na IP, to
  jeszcze na dwa różne proxy!</p>  <p>A gdyby ktoś chciał podrzucić koleżance
  dobry stuff odnośnie aborcji, <a
  href="http://www.wykop.pl/link/815833/matematyka-w-feministki/"
  rel="nofollow">to może...</a></p>
* rozie (2011-07-20 07:59:26): <p>@lemiel: Tym plonkiem to się chwalisz czy
  żalisz?</p>  <p>@zammer: Define agorowa?</p>  <p>Wiele hałasu o nic...</p>
* lemiel (2011-07-20 08:10:34): <p>Żalę.</p>
* zammer (2011-07-20 10:22:30): <p>rozie: Może być w skrócie? No to... Mi-mi-mi-
  mi-mi-mi-chnikowo pse-pse-pse-pse-udofeminist-ko-ko-ko-ko-ko-ko-wata.</p>
  <p>Szerzej (ale nadal w skrócie) rzecz ujmując: jestem uczulony na
  społeczeństwo wyrosłe na karmie mediów Agory. Bynajmniej nie znaczy to, że
  sympatyzuję np. z Ziemkiewiczem (którego, nawiasem mówiąc, również nie trawię)
  czy z n-tą stroną barykady. Przejawy pseudofeminizmu pod batutą Magdaleny
  "Madzi" Środy i inne (bardziej lub mniej pokrewne) agitacje społeczno-
  kulturowe przyprawiają mnie o wysypkę. Zwłaszcza kiedy są przyjmowane
  absolutnie bezrefleksyjnie. Doprawmy to odrobiną życiowej frustracji
  (przypuszczalnie, w domyśle) i mamy współczesnego człowieka
  <em>agorowego</em></p>
