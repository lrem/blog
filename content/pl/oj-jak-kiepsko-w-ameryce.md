+++
# vim:set nosmartindent nocindent ft=markdown:
date = "2011-03-26T18:22:28"
draft = false
title = "Oj jak kiepsko w Ameryce"
+++
Kolejny kawałek z prasóweczki. Tym razem o tym jak to ciężko w Ameryce związać
koniec z końcem. _Case study_ na podstawie młodego małżeństwa. Okazuje się, że
250 000 dolarów rocznie (~60 tysięcy złotych miesięcznie) ledwie starcza na
skromne przeżycie, a i to raczej na minusie. A wszystko przez te ogromne
podatki.

[![Taxing Us Out of Our Homes](http://farm4.static.flickr.com/3340/3582680076_
446bf68fce.jpg)](http://www.flickr.com/photos/rwkphotography/3582680076/
"Taxing Us Out of Our Homes by rwkvisual, on Flickr" )

Z protestu przeciw podatkom. Foto: rwkvisual

Obliczenia przeprowadzono w różnych stanach, jedynym wspólnym podatkiem jest
federalny dochodowy. Jest on, w przypadku tego małżeństwa, na poziomie około
**11.7% dochodów**. Jest to w ichniej świadomości główny podatek...

Ale do tego dochodzą podatki stanowe i lokalne. Tak więc w najgorszym
przypadku muszą oddać państwu między innymi 4.2% na stanowy dochodowy.
Największa pozycja na tej liście to podatek katastralny od ich hipotetycznego
domu, koło 6% dochodów. No i jeszcze odpowiednik VAT-u, który w niektórych
stanach może przekroczyć horrendalne 10%!

Po podliczeniu wszystkich podatków i akcyz owa rodzina odda maksymalnie 78276
dolarów. Więc suma **wszystkich obciążeń podatkowych to co najwyżej 31.3%**.
Rzeczywiście, idzie się załamać...

Źródło: [MSN Money](http://money.msn.com/tax-planning/down-and-out-
on-250000-dollars-a-year-fiscal-times.aspx?page=2)

**Update**: jak podpowiedział AdamK, przekleiłem złą liczbę. Poprawione.

# Komentarze

* Ewka (2011-03-26 18:33:00): <p>Marudy</p>
* AdamK (2011-03-26 19:46:54): <p>Coś ci się pokręciło: w artykule jak byk stoi
  że całkowite obciążenie podatkowe to 78276 USD, co z 250000 daje 31,3%.</p>
  <p>No i to chyba 'oczywista oczywistość' że bogatsze kraje stać na niższe
  podatki.</p>
* pecet (2011-03-26 20:00:06): <p>Trzeba pamiętać że w USA koszty życia są inne
  niż w Polsce, to że ktoś może za zarobione tam pieniądze żyć jak król tutaj,
  nie oznacza że tam jest tak samo ;)</p>
* Sigvatr (2011-03-26 20:07:34): <p>Pecet++</p>
* Remigiusz 'lRem' Modrzejewski (2011-03-26 21:08:39): <p>AdamK: Oj, racja, złą
  liczbę przekliełem :/</p>
* Remigiusz 'lRem' Modrzejewski (2011-03-26 22:37:07): <p>Pecet: dobra, odstawmy
  na bok krainę szczęśliwości. Porównajmy do USA tą biedną Europę zachodnią.
  Teraz w USA są już mniejsze koszta. W Anglii/Francji/Niemczech zaś są mniejsze
  zarobki, ale dla równowagi większe podatki. Nawet, jeśli nie wliczać do nich
  socjalu. Zaś poza socjalem, co takiego w Europie dostajemy za darmo?
  Autostrady, ale tylko w Niemczech?</p>
* torero (2011-03-27 00:05:47): <blockquote>   <p>No i to chyba 'oczywista
  oczywistość' że bogatsze kraje stać na niższe podatki.</p> </blockquote>
  <p>Chyba dla Ciebie. Mylisz przyczynę i skutek.</p>
* Zal (2011-03-27 01:24:58): <p>torero++</p>
* AdamK (2011-03-27 11:54:41): <p>torero: ja nic nie twierdziłem na temat
  skutków tych podatków, to zupełnie inna kwestia.</p>  <p>To że bogatsze kraje
  stać na relatywnie niższe podatki to normalne: podatek jest procentowo niższy,
  jednak kwotowo wyższy, tak więc bogatszy kraj, przy mniejszym obciążeniu
  (procentowo) obywateli może sobie pozwolić na podobny a nawet wyższy poziomy
  wydatków budżetowych jak kraje biedne. W krajach biednych ambicja jest podobna
  jak w krajach bogatych - chcemy mieć autostrady, szkoły i szpitale takie same
  jak w krajach bogatych prawda?</p>
* torero (2011-03-28 12:25:39): <blockquote>   <p>To że bogatsze kraje stać na
  relatywnie niższe podatki to normalne: podatek jest procentowo niższy, jednak
  kwotowo wyższy, tak więc bogatszy kraj, przy mniejszym obciążeniu (procentowo)
  obywateli może sobie pozwolić na podobny a nawet wyższy poziomy wydatków
  budżetowych jak kraje biedne.</p> </blockquote>  <p>Tylko czemu bogate kraje
  są bogate?</p>  <blockquote>   <p>W krajach biednych ambicja jest podobna jak
  w krajach bogatych - chcemy mieć autostrady, szkoły i szpitale takie same jak
  w krajach bogatych prawda?</p> </blockquote>  <p>W zasadzie to ten sam gatunek
  małomiasteczkowej mądrości, który każe każdemu zakładającemu dopiero co
  działalność gospodarczą biec pędem do salonu i za całą gminną dotację kupować
  sobie BMW X6. No ale mniejsza, autostrady jakieś faktycznie powinny być.
  Autostrady, szkoły i szpitale. I tyle. Dotacje, afirmacje, srututucje i
  wilkołacje, dotacje dla wykluczeń, buczeń, cyklistów i homoseksualistów już
  niekoniecznie. A właśnie tym wszystkim socjalizm różni się od kapitalizmu. Bo
  w kapitalizmie też buduje się drogi, szpitale i szkoły, wiesz? Naprawdę!</p>
* Remigiusz 'lRem' Modrzejewski (2011-03-28 12:53:07): <p>Ależ torero,
  zapomniałeś dodać jeszcze jedno: to, że chcemy mieć takie same autostrady, nie
  oznacza że tyle samo za nie kwotowo zapłacimy. U nas człowiek od łopaty
  dostaje cośkolwiek mniej niż te średnie 18k pln miesięcznie. Surowce chyba w
  znacznej części są lokalne. Zaś ceny gruntu to już w ogóle inna skala.</p>
* AdamK (2011-03-29 19:24:25): <p>Bogate są bogate, bo nie miały dla przykładu
  50 lat komunizmu, albo 100 lat kolonializmu. Miały czas się bogacić. Nie
  nadrobimy tego tak szybko.</p>  <p>Każdy chciałby się szybko wzbogacić. Jest
  to możliwe, są na to sposoby. Można uchwalić odpowiednie ustawy, i odciąć co
  bardziej uschnięte gałęzie. Jednak oprócz 'odbudowy' gospodarki po komunizmie,
  zmienić się musi jeszcze ludzka mentalność, a uwierz mi: jej ustawowo nie
  zmienisz. Na to potrzeba czasu. I nie chodzi tu o mentalność rządzących ale
  rządzonych - bo jak jakiś rządzący będzie robił pod górkę rządzonym, choćby
  nie wiem jak było mądre to co robi, to długo nie porządzi.</p>
* torero (2011-03-29 20:04:03): <blockquote>   <p>Jednak oprócz 'odbudowy'
  gospodarki po komunizmie, zmienić się musi jeszcze ludzka mentalność, a uwierz
  mi: jej ustawowo nie zmienisz.</p> </blockquote>  <p>Ale pewne czynniki mogą
  ową zmianę przyspieszać, inne opóźniać. Rozdęty system socjalny i generalnie
  państwo opiekuńcze konserwuje do pewnego stopnia "kastę próżniaków".</p>
* Remigiusz 'lRem' Modrzejewski (2011-03-29 20:05:19): <p>Oj tam od razu kastę.
  W systemie kastowym trudno się było dostać jak i wydostać z danej kasty. Do
  próżniaków zaś łatwo dołączyć...</p>
* torero (2011-03-29 20:06:19): <p>Dołączyć, owszem, łatwo. Ale wyjść? W
  sytuacji, gdy otaczają Cię ludzie bez planu i ambicji zmiany własnego
  życia?</p>
* Remigiusz 'lRem' Modrzejewski (2011-03-29 20:09:02): <p>Ależ, czy ja
  sugerowałem, że łatwo wyjść?</p>
* torero (2011-03-29 20:09:33): <p>Nie. No topsz, półkasta :)</p>
* narkoza (2011-04-13 17:04:42): <p>To kwestia standardu zycia. Poza tym punkt
  widenia zalezy od punktu siedzenia.</p>
* Small business (2014-07-11 22:09:44): <p>Howdy would you mind letting me know
  which hosting company you're <br /> utilizing? I've loaded your blog in 3
  different browsers and I must say this blog loads a lot faster then most.<br
  /> Can you suggest a good internet hosting provider at a fair price?<br />
  Thanks, I appreciate it!</p>
* travel reservations (2014-11-27 03:42:39): <p>Great article! Тhat is the kind
  of information that are meant too be shared around <br /> the internet.
  Disgrace on Google fοr no longer positioning <br /> this post higher! Come on
  oveer and discuss with myy web site <br /> . Thanks =)</p>
* excellent price (2015-02-22 07:01:21): <p>I'll right away ѕnatchh your rss
  feed as I can't finmd yօur e-mail subscription ɦyperlink or newletter
  sегvice.</p>  <p>Do you hаve any? Kindly permit me undeгstanbd sso that ӏ
  ϲould subscrіbe.<br /> Thankѕ.</p>
