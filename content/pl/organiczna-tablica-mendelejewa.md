+++
# vim:set nosmartindent nocindent ft=markdown:
date = "2015-07-19T13:45:52"
draft = false
title = "Organiczna tablica Mendelejewa"
+++
W środowisku w którym obraca się moja żona jest sporo pań, które widząc w
użyciu produkt bez napisu _organic_ zaczynają suszyć głowę. Dała się więc mlp
namówić na _organiczne_ mleko w proszku. Patrzę, a tam z jednej strony
pompatyczność o jedynym na rynku _organicznym_, _fairtrade_ i _no baddies_
mleku _respektującym środowisko_. _Respekt do środowiska_ objawia się
widocznie tym, że musiałem toto przesypać do puszki po poprzednim mleku,
_fairtrade_ zweryfikować nie umiem, zaś skład... _Organiczne_ mleko
odtłuszczone, organiczny olej palmowy, rzepakowy i słonecznikowy, organiczna
laktoza, witaminy (już nie organiczne?), chlorek wapnia, cytrynian potasu,
siarczek żelaza, chlorek potasu, stabilizator E270, L-tryptofan i z dziesięć
następnych.

Czy ktoś może mi, na chłopski rozum, wytłumaczyć owo magiczne słowo
"organiczne"?

# Komentarze

* Sigvatr (2015-07-19 13:49:43): <p>No pochodzące z "organów", chyba, co
  nie?</p>
* SebaS86 (2015-07-19 14:14:10): <p>W chemii zwykło się określać chyba wszystko
  co uważano za niemożliwe do spontanicznego powstania poza organizmem żywym za
  organiczne (pochodzenia organicznego). Obecnie część tzw. związków
  organicznych klasyfikowana jest jako organiczne tylko i wyłącznie z powodów
  historycznych.</p>  <p>Ale w kontekście jedzenia? Może jakaś zbieżność z
  jedzeniem ekologicznym albo zdrowym? Jak dla mnie marketingowy bełkot, dużo
  prościej byłoby po prostu napisać, że przy produkcji tej żywności nie używa
  się pestycydów, sztucznych nawozów czy konserwantów w przypadku produktów
  przetworzonych… Ale pewnie te całe żarcie organiczne to jedna wielka ściema i
  tylko nazwa jest chwytliwa a jednocześnie na tyle pojemna, że żaden konsument
  nie będzie miał podstaw do oskarżenia producentów o oszustwo…</p>
* Sigvatr (2015-07-19 21:57:27): <blockquote>   <p>W chemii zwykło się określać
  chyba wszystko co uważano za niemożliwe do spontanicznego powstania poza
  organizmem żywym za organiczne (pochodzenia organicznego).</p> </blockquote>
  <p>To jest stara definicja. Obecnie stosuje się nieco prostszą: chemia
  organiczna to chemia związków węgla.</p>
* SebaS86 (2015-07-19 22:08:04): <p>Zgadza się, chociaż również nie do końca (bo
  nie wszystkich związków węgla). Nie mniej nazwa jest jest mocno zakorzeniona
  historycznie.</p>
* Ejdzej (2015-07-21 16:18:03): <p>Wiki podpowiada, że to samo co dawniej
  "ekologiczna" a zmiana brandu była pewnie potrzebna, bo "ekologiczność" się
  już, nomen omen,  przejadła i znudziła.</p>
