+++
# vim:set nosmartindent nocindent ft=markdown:
date = "2009-05-07T13:45:46"
draft = false
title = "Propaganda w Gazecie kulą w płot"
+++
Jak się możemy dowiedzieć [dzisiaj z Wyborczej](http://wyborcza.pl/1,75248,657
9129,Pospolite_ruszenie_w_sieci_kula_w_plot.html), nasze [pospolite
ruszenie](http://blog.lrem.net/2009/04/21/abonament-za-google/) było kulą w
płot. Przecież ten pakiet był dla nas taki dobry, bo jak już urząd nas od
Internetu odłączył, to mogliśmy się odwoływać do sądu. Zaś z wypowiedzi
tamtejszej społeczności dowiemy się, że jesteśmy [pryszczersami którym można
wmówić wszystko i nie wiedzą co podpisują](http://forum.gazeta.pl/forum/72,2.h
tml?f=904&w=94971058&a=94982931). Nawet jeśli przypadkiem jesteśmy [doktorem
prawa analizującym ten temat](http://prawo.vagla.pl/node/8459)...

Wszystko na odwrót? Tak! Na początku wiadomości dowiemy się, że PE chciało
zapewnić nam gwarancję wolności dostępu do Internetu. A potem, że wszystko
zaprzepaściło... Uchwalając poprawkę dającą gwarancję wolności dostępu do
Internetu. Ciekawa logika, czyż nie?

Prawdą jest, że cały pakiet zawiera wiele przydatnych zapisów. Sam w sobie nie
jest zły. Jak przy każdym prawie, diabeł tkwi w szczegółach. Zaś sporny
szczegół to niejako wpisanie dostępu do Internetu jako wolności podstawowej,
której nie można pozbawić bez wyroku sądu. I powinniśmy się wyłącznie cieszyć,
że bez tego szczegółu pakiet nie wejdzie.

Ciekawy też jest straszak zawarty w tym artykule. Mianowicie grozi nam, że bez
tego pakietu nasz własny parlament ustali coś gorszego. Nie wiem czemu, ja się
jakoś nie boję. Zwłaszcza, że PE nie odrzucił przecież pakietu - wpisał tylko
poprawkę, która gwarantuje nam wolność. A jeśli KE się na nią nie zgadza, to
po co byłby nam ten pakiet?

# Komentarze

* torero (2009-05-07 13:56:19): <p>OT: nie bangla Ci ostatni link. <br /> <br
  />Co znaczy &quot;parlament uchwali coś gorszego&quot;? Nasi przedstawiciele,
  wybrani w wyborach równych, powszechnych, itd. ośmieliliby się uchwalić coś
  wbrew suwerenowi, czyli NAM, któremu to suwerenowi to się nie podoba?...
  Czyżby ryska na demokracji?...</p>
* Wawrzek (2009-05-07 14:07:22): <p>Popraw link do Vagli.</p>
* Zal (2009-05-07 14:08:07): <p>Przeczytałem artykuł, przeczytałem to, co
  napisał Vagla i odnoszę wrażenie, że: <br /> <br />A] GW znalazło sobie po
  prostu dobry temat do pisania, <br />B] Mają interes w dezinformowaniu
  czytelników i kształtowaniu ich zdania na ten temat.</p>
* lsr (2009-05-07 20:26:13): <p>Od dawna mówię, że jeśli chce się znać prawdę,
  trzeba sens przekazu GW rozumieć w sposób przeciwny do zamierzonego przez
  redaktorów...</p>
* Remigiusz 'lRem' Modrzejewski (2009-05-07 21:43:08): <p>Link poprawiony. Widzę
  też, ze się z tym doktorem pospieszyłem. Ledwie co ,,ukończył studia
  doktoranckie'' ;)</p>
