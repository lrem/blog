+++
# vim:set nosmartindent nocindent ft=markdown:
date = "2012-12-18T14:21:44"
draft = false
title = "Creative HN-900"
+++
W zeszłym tygodniu, po niemal roku posiadania, popełniłem recenzję słuchawek
Creative HN-900. Rozbiłem to na trzy części, napierw opisując [dobre
strony](http://blog.lrem.net/2012/12/11/creative-hn-900-the-good/), a potem
[niedociągnięcia owego sprzętu](http://blog.lrem.net/2012/12/12/creative-
hn-900-the-bad/), na koniec zaś [skandaliczne zachowanie Creative w sprawie
wymiany gwarancyjnej](http://blog.lrem.net/2012/12/13/creative-hn-900-the-
ugly/). Dziś skrócę to szybko w ojczystym języku.

![Creative HN-900](http://pub.lrem.net/2012/12/20121211-P1200396.jpg)

Opisuję tutaj chyba najtańsze słuchawki aktywnie tłumiące hałas produkowane
przez firmę kojarzącą się z dźwiękiem. Kosztują one jedyne 100€. Mimo to na
papierze są _na pełnym wypasie_. Dookoła-uszne (duże), wygodne, zwijane.
Dzięki odłączanemu kablu powinny przetrwać dłużej niż odrobinę droższa
konkurencja. Na owym kablu całkiem przyzwoity mikrofon i przycisk do zdalnego
sterowania. Standardowa bateria AAA pozwala na ponad 40 godzin działania, zaś
po jej wyczerpaniu można nadal słuchać muzyki (już bez tłumienia).

[![Measured frequency response, by Soundvision](http://www.soundandvisionmag.c
om/files/imagecache/gallery_image_620/_images/201205/creative%20fr.jpg)](http:
//www.soundandvisionmag.com/photogallery/measured-creative-hn-900-headphone)

Pomiary dźwięku w różnych częstotliwościach, część [profesjonalnej recenzji
Soundvision Tech^2](http://www.soundandvisionmag.com/blog/2012/05/14/review-
creative-hn-900-headphone).

Powyższy wykres tłumaczy po części niską cenę słuchawek. To straszne
poszarpanie na wyższych częstotliwościach serio słychać. Nie przeszkadza przy
hiphopie, ale rock, muzyka klasyczna czy żeńskie wokale brzmią źle. Wiele z
moich dużo tańszych słuchawek brzmi po prostu lepiej. Zaś po wyłączeniu
zasilania brzmienie jest po prostu okropne. Jak dla mnie brzmi jak stary
telefon.

Tłumienie hałasu działa tylko przy niskim końcu spektrum. W samolocie jest w
sam raz, ale w autobusie czy tramwaju nie robi praktycznie żadnej różnicy.
Ponadto nawet tam gdzie działa, jest wyraźnie słabsze niż w Sennheiserach czy
Bose (acz to już dużo większy wydatek).

Niestety moje słuchawki przyszły z wadą fabryczną. W lewej (i tylko lewej)
słuchawce występuje samoistny brązowy szum. Najpewniej problem z lewym
mikrofonem (tłumienie działa poprzez negowanie dźwięku rejestrowanego przez
mikrofon znajdujący się w każdej słuchawce).

Teraz uwaga: Creative sprzedaje sprzęt poprzez swój sklep znajdujący się poza
Polską (Creative Ireland, pod Paryżem). Z tego względu nie stosuje Polskiego
prawa, w szczególności nie można im zwrócić towaru na podstawie niezgodności
towaru z umową...

Napisałem więc maila w którym opisałem dokładnie problem, to że występuje z
różnymi źródłami zasilania jak i dźwięku (iPod, laptop, wzmacniacz, bez
źródła). Dołączyłem wszystkie możliwe dokumenty i wysłałem.

Po jakimś czasie przyszła odpowiedź. Poprosili o sprawdzenie na drugim źródle
dźwięku...

Po kilku rundach uzgodniliśmy, że serio coś nie tak jest ze sprzętem. Kazali
więc zwrócić się do sprzedawcy...

Kiedy doszło do nich, że towar był bezpośrednio od nich, zaczęli prosić o
informacje, które już kilkukrotnie im słałem, większość zaś i tak była na
fakturze (która też poszła już kilkukrotnie). **Minęło pół roku** od momentu
sprzedaży, do momentu kiedy w końcu przyjęli sprzęt _do wymiany_.

Zaś z wymiany, po zaskakująco długim czasie, wrócił z tym samym numerem
seryjnym i... Z identycznym szumem. Za to bez żadnego słowa wyjaśnienia. Do
dziś nie wiem, czy to błąd pracownika który przerzucił sprzęt bezpośrednio ze
sterty przychodzącej do wychodzącej, czy też Creative uważa, że sprzęt za 100€
może sobie szumieć. Ale już się nie dowiem, bo ani ja, ani nikt z moich
bliskich nie ma siły dalej się z nimi użerać.

Dlatego nie kupujcie od Creative, o ile nie stać Was na **wyrzucenie wadliwego
egzemplarza i kupno kolejnego**. Bo na gwarancję nie ma co liczyć. Z drugiej
strony, za cenę tych dwóch egzemplarzy można już kupić coś bardziej
przyzwoitego (za trzech coś serio dobrego).

# Komentarze

* home invader (2014-09-11 08:28:17): <p>I don't even know how I ended up here,
  but I thought <br /> this post was great. I don't know who you are but
  certainly you're going to a famous blogger if you aren't already <br /> ;)
  Cheers!</p>
* therx guide (2015-05-25 04:37:50): <p>For more than 15 many years Real Bookies
  has pph therx successfully assisted bookies from all <br /> over the world to
  take wagers from a large number of players on a pay <br /> per head
  foundation.</p>  <p>Our advanced bookie software and the commitment from all
  of our clerks, ranges <br /> people, supervisors and partners have made our
  own price for each <br /> head sportsbook solution among the fastest
  developing and most dependable <br /> bookmaking company names in the
  market.</p>  <p>Word of mouth could be the number reason new 20:07 May <br />
  20 agents sign up from RealBookies, which speaks to the high quality
  associated with service supplied to each agents and their gamers.</p>  <p>Upon
  signing up for the Realbookies family, you are going to receive your own
  personal assistant who will be there to answer any queries you may have
  regarding the company as well as <br /> how to grow your company using our pay
  for each head sportsbook.</p>  <p>Joining Realbookies will make your operation
  become par plus level the playing click here industry with the biggest online
  gaming companies on earth.<br /> The gambling software you and your players
  will be getting <br /> is the same with the biggest on the web <br />
  sportsbooks these days.</p>
