+++
# vim:set nosmartindent nocindent ft=markdown:
date = "2010-03-28T19:58:54"
draft = false
title = "A o ACTA cichutko"
+++
Poniekąd za naszymi plecami szykuje się nam nowe prawo. Prawo, które z jednej
strony ograniczy nasze swobody. Z drugiej zaś dla równowagi ułatwi życie
firmom, które chciałyby nas pozywać za _naruszenie własności intelektualnej_.
Niezły interes, nie? Żeby było weselej wprowadza się to w sposób, który nie
jest kontrolowany przez sejm i automatycznie bierze pierwszeństwo nad już
istniejącym stanem prawnym. A na Joggerze cichutko :/

Chodzi oczywiście o [Anti-Counterfeiting Trade
Agreement](http://en.wikipedia.org/wiki/Anti-
Counterfeiting_Trade_Agreement#Secrecy_of_negotiations) \- umowę
międzynarodową negocjowaną **w tajemnicy przed obywatelami** przez rządy ich
własnych państw. W tym przez rząd nowego państwa _Unia Europejska_ (niech żyje
wspólna polityka zagraniczna zagwarantowana nam przez Traktat Lizboński).

Ze względu na ową tajemnicę nie znamy postanowień. Jednak właśnie ze względu
na ową tajemnicę możemy domyślać się, że chodzi o coś, co by było zbyt
niepopularne wśród wyborców by którakolwiek partia narodowa wzięła to na
siebie. Do tego dochodzą okazjonalne przecieki, które nie są zbyt budujące.

Do jednego z takich przecieków doszło kilka dni temu. La Quadrature du Net
opublikowała pięć dni temu [styczniową propozycję pełnego
traktatu](http://www.laquadrature.net/files/201001_acta.pdf)... Ku memu
zdumieniu przez owe pięć dni prawie nikt o tym nie wspomniał. Z ,,większej''
prasy tylko Dziennik Internautów, z blogów chyba tylko Vagla. Czyżby naprawdę
nikogo to nie interesowało?

# Komentarze

* torero (2010-03-28 20:23:12): <p>&quot;Nie interesowało&quot;?<br />  <br />
  Jeden bidny niusik przeleciał iirc jako sen złoty przez onet... Miałem coś na
  ten temat napisać, ale nius szybciutko uleciał, a potem po prostu
  zapomniałem...<br />  <br />  Napisz coś więcej.</p>
* Remigiusz 'lRem' Modrzejewski (2010-03-28 20:49:54): <p>Coś więcej będę mógł
  napisać we wtorek/środę. Wcześniej nie ma co liczyć na to, że znajdę czas by
  przejrzeć te 56 stron prawniczego bełkotu :/</p>
* Zal (2010-03-28 20:52:27): <p>Fear not! To, że na ma zbyt wielu informacji w
  polskich mediach na ten temat nie oznacza, że nie istnieje świadomość tego,
  czym jest ACTA. Wycieków jest sporo od dłuższego czasu, a na arenie
  międzynarodowej jest już głośno na ten temat.</p>
* quackety (2010-04-29 16:02:06): <p>@Zal @&quot;Fear not!&quot; (i data) - to
  fantastyczne jak memy szybko się rozchodzą :D, jak dobór słów zmienia się w
  zależności od rzeczy o których często w ogóle świadomie nie myślimy. <br />
  <br />  No chyba że nie oglądasz House MD i mam w głowie zbyt dużo teorii
  spiskowych.<br />  <br />  A żeby nie było całkiem OT, to już szkoda gadać
  ręce opadają nie wiem gdzie zmierza nasze społeczeństwo ale otumanienie jest
  tak wielkie że nie wydaje mi się aby na dłuższą metę można było to nazwać
  inaczej niż cofanie się w rozwoju (może rozwinę kiedy indziej)</p>
