+++
# vim:set nosmartindent nocindent ft=markdown:
date = "2012-04-30T12:30:17"
draft = false
title = "3/14 polityków zdradza zdanie o ACTA"
+++
Jakiś czas temu [wysłałem kilkanaście
listów](http://blog.lrem.net/2012/01/26/acta-przeciw-ratyfikacji/) do
polityków. Tematem było, oczywiście, ratyfikowanie ACTA. Gdyż jakiś czas
wcześniej [decyzję o podpisaniu udało się przepchnąć po cichu, na stronie 43
notki prasowej Rady ds. Rolnictwa i
Rybołóstwa.](http://blog.lrem.net/2012/01/18/przyjelismy-acta/) Pytałem w
listach o osobisty i partyjny stosunek do całej sprawy. Stosunek ów wyraziło
raptem trzech polityków... Omówię tutaj ich odpowiedzi.

![Anonymous w Sejmie](http://pub.lrem.net/2012/04/Ruchu_Palikota_maskach.jpg)

Zdjęcie dołączone do odpowiedzi od posła Ruchu Palikota

Zacznę może od listy osób, które mimo trwających protestów **nie zdradziły mi
własnego zdania**:

  * Arciszewska-Mielewczyk Dorota, PiS
  * Aziewicz Tadeusz, PO
  * Biernacki Marek, PO
  * Budnik Jerzy, PO
  * Kłosin Krystyna, PO
  * Konwiński Zbigniew, PO
  * Lamczyk Stanisław, PO
  * Plocke Kazimierz, PO
  * Sellin Jarosław, PiS
  * Szczypińska Jolanta, PiS
  * Śniadek Janusz, PiS
Odpowiedź zaś przyszła od posłów:

  * Miller Leszek, SLD
  * Biedroń Robert, RP
  * Hoppe Teresa, PO
Trochę zaskoczył mnie zupełny brak zainteresowania ze strony drugiej siły w
parlamencie...

Najbardziej przygotowany okazał się Leszek Miller. Odpowiedź przyszła jako
pierwsza, wysłana 3 lutego. Była też dobrze przygotowana, na kunsztownym
papierze, z odręcznym podpisem pani _dyrektor biura_. A przede wszystkim
sensowna:

> Szanowny Panie,

>

> Z upoważnienia przewodniczącego KP SLD, posła Leszka Millera uprzejmie
dziękuję za list w sprawie porozumienia ACTA.

>

> Podpisane porozumienie ACTA, aby mogło obowiązywać musi zostać ratyfikowane
przez polski parlament. Sojusz Lewicy Demokratycznej umowy tej popierać nie
zamierza. Najlepiej, aby posłowie nad przyjęciem ACTA w ogóle nie głosowali.

>

> Jednocześnie przypominam, że SLD jest jedyną partią, która od początku
podważała zasadność podpisywania ACTA. Europosłowie SLD jako jedyni Polacy w
Parlamencie Europejskim stanowczo opowiedzieli się za rezolucją ostrzegającą
przed wprowadzeniem ACTA.

>

> W załączeniu przesyłam Panu apel SLD o odrzucenie umowy ACTA w parlamencie.

>

> Z poważaniem  
Małgorzata WINIARCZYK-KOSSAKOWSKA  
Dyrektor Biura KP SLD  

Załączony apel kierowany jest do posłów PO:

> 1\. Stało się. Polski rząd podpisał umowę ACTA. Mimo protestów, mimo braku
szerokich konsultacji społecznych rząd Donalda Tuska postąpił wbrew opinii
publicznej. Nie wszystkie kraje podpisały tę umowę, więc można było tego nie
robić. Na jej nie podpisanie zdecydowały się takie państwa jak Cypr, Estonia,
Niemcy, Słowacja czy Holandia.

>

> 2\. Nie wszystko jednak stracone. Teraz czas na ratyfikacje tej umowy w
polskim parlamencie. Podpisanie umowy międzynarodowej nie oznacza bowiem jej
automatycznego wejścia w życie. Umowa musi jeszcze być ratyfikowana w Sejmie.

>

> 3\. Od początku stanowisko SLD w sprawie ACTA jest konsekwentne: jesteśmy
przeciwni ograniczaniu praw i swobód obywatelskich w Internecie.

>

> Przypomnę kto jak głosował 24 listopada 2010 roku w Parlamencie Europejskim
nad rezolucją krytykującą tryb prac nad porozumieniem ACTA. Rezolucja
zawierała propozycje poprawek, które miały sprawić, że ACTA byłoby do
zaakceptowania z punktu widzenia ochrony praw i wolności człowieka. Spośród
Polaków przeciwko byli jedynie posłowie SLD. Posłowie PO, PiS i PSL głosowali
de facto za tą umową.

>

> 4\. Dlatego apelujemy do Platformy Obywatelskiej o zmianę stanowiska.
Pokażcie, że jesteście po stronie wolności w Internecie, a nie po stronie
ograniczeń i zakazów. Nawet PiS w tej sprawie dokonał autorefleksji i zmienił
swoje stanowisko. Nie stójcie tam gdzie stał Jarosław Kaczyński. Zwracamy się
do wszystkich sił politycznych w parlamencie o odrzucenie tej umowy
międzynarodowej. Wspólnymi siłami obalmy prawo, które już przed jego
wprowadzeniem, nie jest akceptowane społecznie.

Zakłopotała mnie odpowiedź z 8 lutego, zdaje się osobista, od Teresy Hoppe:

> Zapoznałam się z Pańskim listem i załączoną opinią Konrada Gliścińskiego na
temat Umowy Handlowej dotyczącej zwalczania obrotu towarami podrobionymi
(porozumienie ACTA). Temat ten wywołuje w ostatnich miesiącach sporo
kontrowersji. Na bieżąco śledzę wypowiedzi na temat ACTA w różnego typu
środkach przekazu oraz w bezpośrednich rozmowach. Odnośnie tej tematyki
szczególnie zapadły mi w pamięci wypowiedzi prof. Leny Kolarskiej-Bobińskiej
oraz prof. Andrzeja Rzeplińskiego.

>

> Sytuacja w sprawie ACTA rozwija się niesłychanie dynamicznie. Już wiemy, że
Rząd RP nie przedłoży tej umowy do ratyfikacji Sejmowi RP do końca 2012r.
Sprawa jest zatem rozwojowa i będzie moim zdaniem ewoluować w kierunku
zachowania swobód obywatelskich w internecie.

>

> Jestem za ewentualną ratyfikacją ACTA, lecz po wnikliwej analizie i
uzyskaniu konsensusu wszystkich zainteresowanych stron. Obecnie, niesłychanie
ważnym zagadnieniem jest to, aby do wspólnych rozmów przystąpiły wszystkie
większe organizacje, które wcześniej protestowały przeciwko ACTA. Tylko w taki
sposób możemy wypracować porozumienie, które w przyszłości nie będzie
utrudniać rozwoju nowoczesnej gospodarki.

>

> Z wyrazami szacunku  
Teresa Hoppe  
Poseł na Sejm RP

W ramach uzupełnienia podam, że wspomniana pani profesor, Europosłanka PO,
[ganiła brak przejrzystości przy uchwalaniu ACTA](http://di.com.pl/news/38342,
0,Europoslanki_o_ACTA_Obawy_sa_uzasadnione.html). Bardzo rozsądna wypowiedź:

> Bez względu na to, Stany Zjednoczone powinny zaakceptować europejskie zasady
dotyczące własności intelektualnej (kiedy uda się nam je ustalić, patrz:
pakiet dot. własności intelektualnej z 24 maja 2011), a nie odwrotnie. Nie
chcemy wprowadzenia w Europie Digital Millennium Copyright Act (DMCA). Musimy
respektować zasady dozwolonego użytku. Musimy jednak walczyć z piractwem i
podrabianiem towarów. Musimy walczyć z naruszeniami prowadzonymi na dużą
skalę. Nie potrzebujemy międzynarodowego traktatu, który miałby kontrolować
obywateli. Ważne jest również pytanie, czy potrzebne jest nam tworzenie nowego
organu do prowadzenia tej walki (ACTA Committee). (...)

>

> Jak widać, wciąż istnieje możliwość osiągania zysków na towarach cyfrowych i
niecyfrowych, nawet gdy piractwo, dzięki internetowi, staje się coraz
łatwiejsze. Utwory dostępne za 99 centów w serwisie iTunes są na to dowodem. W
Polsce mieliśmy problemy z ich dystrybucją. Przez pewien czas nie było
możliwości korzystania w Polsce z iTunes. Polacy byli skłonni zapłacić, ale
nie mieli takiej możliwości (...)

>

> W Traktacie sekcja 5, artykuł 27 jest przesadą. Zmuszanie dostawców
internetu do udzielania informacji na temat poszczególnych użyć sieci jest
nierozsądne. Co więcej, sugestia zakazywania korzystania z oprogramowania,
które mogłoby zostać wykorzystane do działań niezgodnych z prawem może
otworzyć drzwi do uznania w przyszłości za program nielegalny np. Microsoft
Word (można wydrukować zastrzeżone logo). Wydawało mi się, że tę lekcję już
odrobiliśmy przy okazji spraw dotyczących fotokopiarek w Stanach
Zjednoczonych.

Jednak powyższe jest dość stare, z połowy 2011, więc wątpię by te słowa Pani
Poseł miała na myśli. Z lutego udało mi się znaleźć jedynie strzępy. Wynikało
z nich głównie potwierdzenie, że Europosłanka była świadoma uniwersalnego
sprzeciwu społecznego. Domyślać się z nich można, że ów sprzeciw aprobowała.
Szkoda tylko, że nie odnalazłem wypowiedzi, która warta była wspomnienia w
odpowiedzi Pani Poseł.

Prof. Rzepliński, prezes Trybunału Konstytucyjnego, całą sprawę [wyraźnie baga
telizował](http://prawo.gazetaprawna.pl/artykuly/590761,prezes_tk_andrzej_rzep
linski_o_acta_nie_dostrzegam_zagrozenia_dla_wolnosci_osobistych.html). Jego
zdaniem umowa ta jest wymierzona przeciwko Chińskim podróbkom kosmetyków i
leków. Zagrożenia dla Polskiej gospodarki całkowicie pomija.

To, co dla mnie jest problematyczne w wypowiedzi pani poseł, to owo
**wypracowywanie porozumienia w już podpisanej umowie**. Nie wyobrażam sobie
jak po zamkniętych negocjacjach dodać do umowy cokolwiek, co będzie chronić
rozwój nowoczesnej gospodarki... Świat chyba jednak tak nie działa.

Ostatnia odpowiedź przyszła pocztą elektroniczną dnia 20 lutego z biura
Roberta Biedronia:

> Szanowny Panie Remigiuszu,

>

> serdecznie dziękuję za zainteresowanie sprawą Umowy handlowej dotyczącej
zwalczania obrotu towarami podrabianymi w skrócie ACTA i przedstawieniem
Państwa opinii w jej zakresie.

>

> Pragnę poinformować, że posłowie Ruchu Palikota podzielają Państwa
zaniepokojenie zachowaniemRządu RP w sprawie ACTA i zaniechaniem dostatecznych
konsultacji społecznych przed jej podpisaniem.

>

> Regulacje proponowane w Umowie ACTA niosą ryzyko ograniczenia praw i
wolności człowieka i obywatela osób korzystających z Internetu. Posłowie Klubu
Ruch Palikota monitorują działania Rządu RP w zakresie wyżej wymienionej
umowy, jednocześnie sami angażują się w wyjaśnianie wątpliwości narosłych
wokół ratyfikacji i ewentualnych negatywnych skutków umowy.

>

> Posłowie Ruchu Palikota uczestniczyli w szeregu publiczny demonstracji w
sprawie ACTAwyrażając sprzeciw wobec ignorancji Rządu RP. Na konferencji
prasowej 27 stycznia br. Janusz Palikot zapowiedział podjęcie działań,
zmierzających do wstrzymania ratyfikacji, tego samego dnia podczas posiedzenia
Sejmu RP w ramach protestu posłowie Ruchu Palikota założyli maski Anonymous.
Co więcej została przygotowała wstępna opinia prawna dotycząca umowy ACTA, a
posłowie Ruchu Palikota powołali 2 lutego Zespół parlamentarny ds. analizy
skutków podpisania porozumienia ACTA. Zadaniami Zespołu są m.in.:

>

>   * ocena prawidłowości i zasadności działań Rządu RP prowadzących do
podpisania porozumienia ACTA,

>   * ocena skutków ewentualnej ratyfikacji ACTA,

>   * przygotowanie ewentualnej rekomendacji dla ratyfikacji.

>

> Nakoniec warto wspomnieć, że posłowie Klubu Ruch Palikota wsparli inicjatywę
organizowaną przez referendumacta.pl

>

> Cieszymy się, że nasze dotychczasowe działania spotkały się z uznaniem wielu
środowisk za pewniamy, że w dalszym ciągu będziemy stali na straży praw i
wolności człowieka i obywatela, także obywatela internauty.

>

> Z wyrazami szacunku,

>

> Robert Biedroń  
www.robertbiedron.pl

Do strony merytorycznej zastrzeżeń brak. Miłym akcentem było dołączone
zdjęcie, którym okrasiłem ten wpis. Jednak trochę dziwi wysłanie e-maila na
długo po dojściu pozostałych listów zwykłą pocztą, jak i przygotowanie
szablonu bez użycia sprawdzania pisowni... Mimo to, znacznie to lepsze niż
brak odzewu większości naszych wybrańców.

Wszystkie trzy odpowiedzi, nawet ta z którą się nie zgadzam, wywołały na mnie
pozytywne wrażenie. Pokazują, że niektórzy posłowie _nawet po wyborach_
zauważają obywateli. Szkoda, że jest ich tak niewielu.

# Komentarze

* zammer (2012-04-30 12:41:14): <p>Nie wiem jak p. Teresa H., ale na temat
  odpowiedzi reszty mam teorie:</p>  <ul> <li><p>p. Leszek M. starzeje się i
  musi dbać o wizerunek, bo grozi mu zapomnienie.</p></li> <li><p>p. Robert B.
  jest naczelnym pedałem RP, więc też musi dbać o PR, żeby kto inny go nie
  wygryzł ze stołka.</p></li> </ul>  <p>Reszta ma wyborcę w dupie z założenia.
  Bo tak wygodniej, bo tak trzeba, co co cię to wyborco głupi obchodzi?</p>
* Remigiusz 'lRem' Modrzejewski (2012-04-30 12:44:19): <p>Akurat Biedronia chyba
  ciężko byłoby wygryźć ze stołka, on jest jednym z bardzo niewielu
  rozpoznawalnych nazwisk w swojej formacji. Miller zachował się po prostu
  profesjonalnie, zaś Twoja teoria odnosi się bardziej do całej jego partii.</p>
* zammer (2012-04-30 12:45:59): <p>Używając terminu "naczelny ... RP" miałem na
  myśli "naczelnego ... Rzeczypospolitej Polskiej".</p>  <p>A teorie moje mają
  charakter spiskowy, z przymrużeniem oka proszę ;)</p>
* quest (2012-05-01 06:11:52): <blockquote>   <p>Najlepiej, aby posłowie nad
  przyjęciem ACTA w ogóle nie głosowali. </p> </blockquote>  <p>Buhaha, jaki
  Sojusz taka demokracja. ;-)</p>  <p>Ja jeszcze przed ostatnimi wyborami
  trollowałem PiS i pytałem o linux.pis.org.pl. ;-)</p>
* Bartek (2012-05-01 12:03:24): <p>Oni i tak nic z tym nie zrobią. Czekają aż
  sprawa ucichnie i ją ratyfikują po cichu. Sprzedawczyki polskiej racji
  stanu.</p>
* Remigiusz 'lRem' Modrzejewski (2012-05-01 12:03:50): <p>Właśnie dlatego
  uznałem, że warto odrobinę podsycać.</p>
* Bartek (2012-05-01 12:03:56): <p>Oni i tak nic z tym nie zrobią. Czekają aż
  sprawa ucichnie i ją ratyfikują po cichu. Sprzedawczyki polskiej racji
  stanu.</p>
* n3m0 (2012-05-02 02:59:19): <p>Słyszelismy za pierwszym razem</p>
