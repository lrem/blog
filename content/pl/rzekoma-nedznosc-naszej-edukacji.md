+++
# vim:set nosmartindent nocindent ft=markdown:
date = "2009-10-25T18:04:45"
draft = false
title = "Rzekoma nędzność naszej edukacji"
+++
Skomplikowanym zrządzeniem losu trafiłem na studia za ogólnie pojętą granicą.
Na roku mamy przekrój studentów ze świata. Kilku z Europy, kilku z Azji, kilku
z Afryki... _Ale nikogo z USA ;)_ W każdym razie pozwala mi to spokojnie
porównać efekty kilku lat studiowania w różnych systemach. Wyniki w sumie są
dość ciekawe.

Pojawia się pytanie _who knows the definition of NP-Hard problem?_ Trzy ręce w
górze. _Difference between grids and clouds?_ Dwie osoby. _Experience with
distributed or parallel computing?_ Dwie. _Dynamic routing protocols?_
Cztery...

I jakimś dziwnym trafem w prawie każdej takiej grupie znajduję się ja.
Urlopowany student drugoplanowej Polskiej uczelni. Jedyne czego mi zabrakło to
znajomość Lispa. No cóż, nie można umieć wszystkiego*...

Nie to, żeby towarzystwo było słabe. Wprost przeciwnie, szukano najlepszych
kandydatów z całego świata. Młodzi pracownicy naukowi, ludzie z kilkuletnim
doświadczeniem w przemyśle, ewentualnie świeże [studenciny po
GSOC](http://blog.lrem.net/kategoria/google-summer-of-code/).

Mimo to po kilku tygodniach aktywnego porównywania mogę stwierdzić: **z Polską
edukacją najwyraźniej nie jest tak źle**. Przez te cztery lata student zdobywa
chyba najbardziej wszechstronną wiedzę na świecie. Można się kłócić, czy to
nie jest czasami wada. Ale jak dla mnie... Przynajmniej nie muszę teraz
nadrabiać :)

* - acz młodszym studentom mojego kierunku Lispa też już wmuszają

# Komentarze

* Zbigniew 'zibi' Jarosik (2009-10-25 20:12:16): <p>Tia... Tylko czemu pytania o
  których mówisz w moim przypadku są związane z wiedzą, którą zdobywa się w
  naszym kraju z reguły samemu...<br />  <br />  Sorry, informatyka na
  Politechnice Gdańskiej to jakaś porażka. Zrezygnowałem mając już tylko dwa
  semestry do końca i całkiem niezłą średnią. Szkoda mi było czasu i pieniędzy.
  Szkoda było zgłupieć, bo wykładowcy przedmiotów zawodowych potrafili takie
  farmazony prawić, że włos się na głowie jeżył. Zresztą nie tylko na studiach -
  wybrałem się z kumplem na kurs Cisco - podstawowy, bo podstawowy, ale zawsze -
  wydawałoby się, że poziom jakiś powinien być sensowny. Ale gdzie tam - w
  offiszjalnych materiałach szkoleniowych i testach znaleźliśmy błędy i
  przeinaczenia. A o tym, co potrafił opowiadać prowadzący - lepsiej nie
  wspominać.<br />  <br />  Także sorry, ale jeśli jesteś do przodu, to dlatego,
  że sam zdobyłeś wiedzę.<br />  <br />  (...to słowa jednego z kumpli:
  &quot;Jak widzę, jakich kształcimy inżynierów, to boję się pójść do
  lekarza...&quot;)</p>
* rzyjontko (2009-10-25 20:12:56): <p>Chociaż uważam, że &quot;prowokacja&quot;
  GW była na poziomie Faktu, a wyciągane przez &quot;redaktorów&quot; i
  &quot;dziennikarzy&quot; wnioski są poniżej poziomu liceum ogólnokształcącego,
  to muszę zaoponować.  Na studia za granicę wysyłani są zazwyczaj najlepsi
  studenci.  Więc jeśli chcesz się z kimś porównywać, to nie z przeciętną, a
  tylko z najlepszymi (ew. z przyjezdnymi z innych cywilizowanych krajów).</p>
* Szymon (2009-10-25 21:20:27): <p>z mojego osobistego doświadczenia wynika że
  to co mamy w PL to dno dna. Co do lispu to imho jest łatwy, lekki i przyjemny
  poza tym że całkowicie bezużyteczny... po cholere go studentom wypychają ?
  ;&gt;</p>
* Macik (2009-10-25 21:31:49): <p>Szimon: Czemu &quot;całkowicie
  bezużyteczny&quot;? Język jak język - ani lepszy ani gorszy od C#, Javy czy
  innego PHP ;-)</p>
* Szymon (2009-10-25 21:36:34): <p>hm, wiesz, przedwczoraj musiałem sprawdzić
  czy coś co policzyłem na kartce ma sens. Od dawna nie programuję ale po chwili
  zastanowienia doszedłem do wniosku że najlepiej pamiętam common lisp. 5 minut.
  Ok. No tak ale nikt prócz mnie z tego nie skorzysta ;F Gdybym napisał w PHP to
  co innego.</p>
* thot22003 (2009-10-25 22:05:42): <p>no to powiem, ze jak u mnie na studiach
  byli studenci z zaranicy, to oni robili wielkie oczy, ze tutaj trzeba sie
  uczyc ;) a poziom jezykowy czesto u nich byl dnem (angielski).</p>
* matekm (2009-10-25 22:23:12): <p>Każdą wiedzę zdobywa się samemu.<br />  <br
  />  Z wypowiedzi Jarosika natomiast można raczej wywnioskować, że studiował on
  na studiach zaocznych. A jak jest na zaocznych - każdy wie.</p>
* matekm (2009-10-25 22:23:58): <p>@IRem: gdzie i jak się dostałeś?</p>
* Szymon (2009-10-25 22:25:24): <p>&gt; A jak jest na zaocznych - każdy wie.<br
  />  nie wiem czy każdy, ja się dowiedziałem dopiero jak się na takowe
  zapisałem ;p</p>
* matekm (2009-10-25 22:26:35): <p>ja też, dlatego ostatecznie przeszedłem na
  dzienne ;)</p>
* Szymon (2009-10-25 22:29:36): <p>btw, z całkowitą bezużytecznością to była
  celowa przesada, niemniej uważam że mało osób z tego naprawdę skorzysta. No
  chyba że uczelnia lrema to jakiś MIT czy coś w tym guście.</p>
* Remigiusz 'lRem' Modrzejewski (2009-10-25 22:35:54): <p>@rzyjontko: Ale tutaj
  właśnie są najlepsi, przynajmniej z założenia. Połowa grupy jawnie chce iść na
  doktorat i przypuszczalnie każdemu z nich się uda. Niemała część już siedziała
  w poważnych ośrodkach naukowych. Ich problem polega na tym, że jeśli znają się
  na jednym, to o czym innym nawet nie słyszeli. U nas student zna się na tym co
  go interesuje, a o wszystkim innym musi mieć jako-takie pojęcie.</p>
* Remigiusz 'lRem' Modrzejewski (2009-10-25 22:54:15): <p>@zibi: Akurat bez
  odpowiedzi na te pytania są wymagane żeby przejść drugi, trzeci i czwarty rok
  studiów na rzeczonej politechnice. Przynajmniej dziennych...<br />  <br />  No
  i nie ma co na alma mater zbytnio narzekać. MiMUW to może nie jest, ale też da
  się wyżyć. Z tym drobnym założeniem, że jesteś w stanie zdobyć IPS. Ale co to
  za problem ta średnia 4.5 dla kogoś, kto bez murgnięcia okiem poprawia
  prowadzących? :)</p>
* rzyjontko (2009-10-25 23:06:20): <p>@IRem: Chciałbym z Tobą na ten temat
  podyskutować, ale nie dajesz mi żadnego punktu zaczepienia.  Na Twoje
  odczucia, przypuszczenia i obserwację ciężko jest jakkolwiek odpowiedzieć, bo
  są tylko tym... subiektywnymi wrażeniami. A fakty są takie, że polskie
  uczelnie nie należą do wiodących ośrodków naukowych na świecie.<br />  <br />
  Jeśli na miejscu jesteś dopiero od października, to dziwi mnie, że po tak
  krótkim czasie wynosisz się ponad grupę ludzi, których chyba jeszcze zbyt
  dobrze nie miałeś okazji poznać.</p>
* Remigiusz 'lRem' Modrzejewski (2009-10-25 23:12:18): <p>@rzyjontko: Czemu
  sądzisz, że się wynoszę? Ja jedynie stwierdziłem prosty fakt: większość osób
  nie ma żadnej wiedzy z ponad połowy przedmiotów tutaj nauczanych. Mnie zaś
  nauczono w Polsce podstaw prawie wszystkiego. Tak więc jedyne co muszę
  nadrobić, to podstawy Lispa. Inni mają znacznie więcej roboty na początek.<br
  />  <br />  Nie wiem jak wysnułeś, że ta prosta obserwacja jest subiektywnym
  wrażeniem...<br />  <br />  Na koniec zwrócę Ci uwagę na pewną drobnostkę: ja
  piszę o edukacji. O tym, że polska nauka leży i kwiczy to wszyscy wiedzą. Ale
  to są dwie różne sprawy.</p>
* f (2009-10-26 12:06:25): <p>Ja jestem z czwartego roku dziennych ETI PG.
  Studia mi się bardzo podobają, ze wspomnianymi pytaniami miałem sporo
  problemów, ale w końcu udało się i cenię wiedzę zdobytą na tych studiach. Z
  dobrą pracą też nie ma problemów. Nie wiem czemu tak niektórzy
  narzekacie...</p>
* Dodek (2009-10-26 20:57:37): <p>Szymon: mi na pewnej prestiżowej polskiej
  uczelni wmuszają OCamla, a to jest chyba bardziej bezużyteczne niż Lisp, nie?
  :)</p>
* Szymon (2009-10-26 21:07:15): <p>no co Ty, mldonkey jest afair napisany w
  ocamlu ;)</p>
* Remigiusz 'lRem' Modrzejewski (2009-10-26 21:07:44): <p>Ale to jest taki
  fingerprint. Ty mówisz OCaml, a my myślimy o Twoim wydziale ;)</p>
* Szymon (2009-10-26 21:13:14): <p>hm.. w sumie nie wiem co studiuje Dodek,
  pisał kiedyś że to ma być nie-informa, ale gdzie na dzień dobry dają ocamla i
  nie jest to inf ? oO Znajomy miał to bodajże na uw ale wydział I.</p>
* Zal (2009-10-26 21:25:44): <p>Odnoszę wrażenie, że zapominamy o tym, iż
  rozmawiamy o statystyce i średniej. Jeżeli już mamy mówić o najlepszych (m.in.
  o Tobie lRem) to powinniśmy zastanowić się nad tym, czy bycie najlepszym
  wynika z obcowania z daną uczelnią, czy też ze względu na wewnętrzne czynniki
  ;P<br />  <br />  Obstawiam to drugie.</p>
* Remigiusz 'lRem' Modrzejewski (2009-10-26 21:28:53): <p>Moje wewnętrzne
  czynniki uczyniłyby ze mnie eksperta w bardzo wąskiej dziedzinie, albo i
  dwóch. No, tak właściwie to trzech. Nigdy jednak samemu bym się nie zmusił do
  poznania tak szerokiego spektrum tematów, jak nam serwują na uczelni. A to
  właśnie tego dotyczy ta notka.</p>
* Zal (2009-10-26 21:37:58): <p>@lRem: Tyle tylko, że spoglądając na problem
  &quot;wiedza głęboka, lecz wąska VS wiedza szeroka, lecz płytka&quot; należy
  się zastanowić, czy jakakolwiek skrajność jest w tym względzie pożądana. A
  moim mniemaniu polskie uczelnie zbyt często stawiają na wiedzę szeroką, lecz
  płytką. Niech przynajmniej wybór specjalności ma cokolwiek wspólnego ze
  specjalizacją ;]<br />  <br />  Ale to moje osobiste zdanie na ten temat.</p>
* Remigiusz 'lRem' Modrzejewski (2009-10-26 21:40:32): <p>Śmiem twierdzić, że
  kierunek ,,szeroko lecz płytko'' jest znacznie bardziej sensowny. Daje to
  możliwość w miarę swobodnego startu konkretnej nauki w danej dziedzinie, o ile
  kiedyś zajdzie taka potrzeba. Mocne wejście w konkretne tematy może zaowocować
  kawałkiem porządnej roboty, który trafi do szuflaty, a my z tematem juz nigdy
  więcej się nie spotkamy...</p>
* Dodek (2009-10-26 21:47:56): <p>Szymon: informatyka na UW, pierwszy rok.</p>
* Szymon (2009-10-26 21:58:26): <p>Kurde, obracam się w doborowym towarzystwie
  :3<br />  Gratulieren.</p>
* Dodek (2009-10-26 22:02:07): <p>Szymon: :D wiesz, miałem do wyboru OCaml vs
  Pascal...</p>
* ac repair ocala fl (2014-05-21 17:57:15): <p>Open the indoor air conditioner
  shell to check whether there is dust or strange smell in the net.<br />
  Nuisance wildlife operators have special training <br /> and licensing in
  proper, safe, and efficient removal methods.<br /> New and latest air
  conditioners are much more efficient than old <br /> ones.</p>
