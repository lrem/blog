+++
# vim:set nosmartindent nocindent ft=markdown:
date = "2011-03-21T14:02:29"
draft = false
title = "Wiosna"
+++
Kalendarz w końcu potwierdza to co widać wszędzie dookoła... Można już wyjść
po zmroku w krótkiej koszulce i klapkach. Ludzie masowo jedzą posiłki pod
gołym niebem. Trawniki zrobiły się pstrokate. Drzewa na południowych stokach
zdążyły już przekwitnąć. Powietrze wypełnione jest słodkim zapachem. Wszelkie
zwierzęta przerwały hibernację. No i w końcu kalendarz też twierdzi, że jest
wiosna.

Skupię się na przedostatnim, bo to pokazuje ciekawą różnicę między południem a
Polską.

![Miejski zwierzyniec...](http://maxnet.org.pl/~lrem/FrogsInTheCity.jpg)

Mieszkam na dość wysokim piętrze. Wydawałoby się na tyle wysokim, by być dość
odizolowanym. Jednak ostatnio dominującym dźwiękiem po zmroku jest rechot żab.
I to mimo faktu, że nie ma w pobliżu żadnej rzeczki ani jeziorka... Okazuje
się, że każdy kto posiada ogródek, ma w nim wielki otwarty zbiornik na
deszczówkę. Ten zaś zamieszkany jest przez stado żab. Dzięki temu w środku
miasta płazy zawsze mają gdzie mieszkać. U nas, przynajmniej w miastach które
znam, niespotykane.

# Komentarze

* Ewka (2011-03-21 14:12:56): <p>Zapomniałeś napisać, że jak im lampą błyskową
  zaświecisz, to nagle jest cisza :)</p>
* Zal (2011-03-21 15:14:44): <blockquote>   <p>Trawniki zrobiły się pstrokate.
  [...] Powietrze wypełnione jest słodkim zapachem.</p> </blockquote>
  <p>Obawiam się, że w przypadku Gdańska oba zdania są prawdziwe. Tyle tylko, że
  trawniki zrobiły się pstrokate od psich kup, a słodki zapach spowodowany jest
  ich rozkładem :P</p>
* Remigiusz 'lRem' Modrzejewski (2011-03-21 15:18:22): <p>Nie zazdroszczę. Tutaj
  przynajmniej nie było śniegu, więc nie ma tego momentu skumulowanego rozkładu.
  Z drugiej strony tubylcy mają jeszcze gorsze podejście do psich potrzeb niż
  Polacy...</p>
* Zal (2011-03-21 15:45:16): <p>Brr... "Dzień Świra" mam przed oczami. Bądź co
  bądź, cieszę się, że zimę mam już za sobą. A żaby macie bajeranckie ;D</p>
