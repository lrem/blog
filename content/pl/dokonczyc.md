+++
# vim:set nosmartindent nocindent ft=markdown:
date = "2014-03-19T12:16:15"
draft = false
title = "Dokończyć"
+++
Przeżywam właśnie okres nadmiaru wolnego czasu. Zawsze wyobrażałem sobie, że
będzie się to wiązać z praktycznie nieograniczoną kreatywnością. I owszem, z
reguły spędzam dnie pracując nad ciekawymi rzeczami. Jednak patrząc wstecz na
ostatni miesiąc, nie zdziałałem praktycznie nic. A to przez to, że
czegokolwiek nie zacznę, znudzi mi się przed połową... Jakieś rady?

W najemnej pracy jest o tyle łatwiej, że wszystko ma racjonalny _deadline_.
Teraz jednak zarówno _opensource_, drobny projekt powiedzmy-komercyjny, czy
też jakiekolwiek przejawy twórczości nieprogramistycznej mogą czekać aż mi się
zachce. Zaś nie zachce mi się nigdy. Pula potencjalnych projektów spokojnie
wystarczy na sporą wielokrotność mojego oczekiwanego czasu życia. Projekt już
rozgrzebany jest zdecydowanie mniej ciekawy niż ten nietknięty. Ergo, zgubiłem
już rachubę rzeczy prawie-działających.

Ustawianie sobie sztucznych dat końca projektu nie działa - od małego byłem
mistrzem w ignorowaniu bezsensownych ograniczeń. Świadomość, że ograniczenie
ustanowione jest dla własnego dobra niestety nie pomaga. Czy ktoś ma jakiś
inny pomysł jak zmusić się do dociągnięcia czegoś do końca?

  
  
  

Ten wpis udało się opublikować tylko dlatego, że zajął mi mniej niż 15 minut.
Lista szkiców też mnie przeraża.

# Komentarze

* daromar (2014-03-19 12:49:16): <p>Może jakiś <a
  href="http://pl.wikipedia.org/wiki/Getting_Things_Done" rel="nofollow">system
  typu GTD</a>, może pomóc też zewnętrzna motywacja czyli poszukaj kogoś kto
  zmotywuje żeby się chciało :). <br /> Na każdego działa inna kombinacja więc
  trzeba poszukać samemu sprawdzić co zadziała no i po prostu zacznij COŚ robić.
  Systemy GTD mogą pomóc ale motywacja jest potrzebna.</p>
* lRem (2014-03-19 12:56:48): <p>Problemem nie jest to, że NIC nie robię.
  Problemem jest to, że to co robię donikąd nie prowadzi. Nie potrafię skupić
  uwagi na jednej rzeczy na dość długo :/</p>
* daromar (2014-03-19 13:06:36): <p>Nadal, jakiś system typu GTD może pomóc.
  Trochę motywacji żeby coś skończyć też się przyda. <br /> Nie masz tak że jak
  już jest coś na tyle zaawansowane że zaczyna coś przypominać to masz motywację
  do doprowadzenia tego przynajmniej do stanu działającej bety?</p>
* k. (2014-03-19 13:12:00): <p>jak coś jest na tyle zaawansowane, że zaczyna coś
  przypominać to dobry moment aby oddać to jakiemuś wyrobnikowi a samemu zająć
  się kolejnym fascynującym tematem :)</p>
* lRem (2014-03-19 13:13:16): <p>Wyrobnikowi wypadałoby zapłacić, więc odpada w
  praktycznie wszystkich przypadkach które mam na myśli.</p>
* k. (2014-03-19 13:14:55): <p>to oczywiste :) to nie pomysł na rozwiązanie
  problemu ale próba namierzenia przyczyny :P</p>
* daromar (2014-03-19 13:17:25): <p>k. podał ciekawy pomysł; znajdź kogoś do
  współpracy przy niektórych projektach. To może być motywujące i będzie jakiś
  płodozmian przy tym.</p>
* addek (2014-03-19 16:15:15): <p>To o czym piszesz podchodzi pod lekkie ADD
  ;)</p>  <p>Generalnie też tak mam, ale przez całe życie. </p>  <p>Jesteś
  programistą, prawda? Spotkałem się z opinią, że to u programistów jest częste.
  </p>  <p>Na mnie świetnie działają leki, ale te ciężko dostać, no i nie
  zachęcam do brania leków bez silnego wskazania. Możesz natomiast przeczytać
  książki Driven by distraction oraz Delivered from distractcion, ich autorem
  jest dr. Ned Hallowell, zajmuje się ADD i ADHD u dzieci i dorosłych. Jeśli tu
  leży Twój problem - dostaniesz drogowskaz, co z tym robić dalej. <br />
  Pozdrawiam!</p>
* kubarek (2014-03-19 21:57:50): <p>Story of my life... <br /> BTW napisanie tej
  odpowiedzi zajęło mi mniej niż 5 minut, dlatego napisałem ;)</p>
