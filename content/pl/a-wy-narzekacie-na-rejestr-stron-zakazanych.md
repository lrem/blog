+++
# vim:set nosmartindent nocindent ft=markdown:
date = "2010-01-24T10:34:18"
draft = false
title = "A Wy narzekacie na rejestr stron zakazanych..."
+++
> In the aftermath of Google's announcement, some members of Congress are
reviving a bill banning U.S. tech companies from working with governments that
digitally spy on their citizens. Presumably, those legislators don't
understand that their own government is on the list.

Cytat z: <http://www.cnn.com/2010/OPINION/01/23/schneier.google.hacking/>
Ogólnie polecam poczytać Schneiera, facet zachowuje zimną krew i obiektywne
(wnikliwe) spojrzenie na wiele spraw związanych z bezpieczeństwem publicznym.

Problem w tym, że u nas nikt zbytnio nie reaguje w sposób poważny, albo do
mnie po prostu to nie dotarło. Owszem, jest w Internecie petycja podpisywana
przez tych co zawsze. Problem w tym, że jeśli na pierwszy rzut oka widać
gdziekolwiek słowo _Linux_, to paskudnie duża część społeczeństwa zareaguje
dając etykietkę _hipisi_ i zamknie kartę.

Jest też Blackout Europe:  
<http://blackouteurope.pl/nadeszla-pora-aby-podjac-zdecydowane-dzialania/>  
Ale oni jakoś nie mają siły przebicia. Sam nie wiem czemu - może przez
powiązania z polityką? Był kiedyś portal poświęcony w całości sprawom wolności
w sieci:  
<http://7thguard.net/>  
Ale oni zamarli po tym jak _Office ,,Open''_ zostało jednak standardem ISO.
Tak czy owak - nie wygląda to dobrze.

Ale najśmieszniejsze jest to, że chyba nikt naszym kochanym politykom nie
wyjaśnił, że ich pomysł po prostu nie działa. Mniejsza o to, czy jest dobry,
czy zły. Po prostu nie spełnia przyjętych założeń. Gdyby tak im wytłumaczyć,
że **przestępcy i tak nie odczują różnicy**...

Koniec końców miło, że podniosła się jakakolwiek wrzawa. Ale ani toto
skuteczne, ani szczególnie ważne. W międzyczasie bez echa przeszły rzeczy o
wiele gorsze - choćby udostępnianie FBI naszych danych na warunkach, o jakich
nasze własne władze mogą tylko marzyć (oficjalnie).

# Komentarze

* Zal (2010-01-24 10:44:09):
  <p>[List](http://www.pti.org.pl/index.php/corporate/Aktualnosci/Apel-PIIT-PTI-
  i-FNP-do-premiera-Donalda-Tuska-o-powstrzymanie-niebezpiecznych-inicjatyw-
  legislacyjnych-zwiazanych-z-informatyzacja) podpisany m.in. przez PTI jasno
  podkreśla, że to, co chce władza wprowadzić nie ma żadnego sensu w przypadku
  walki z przestępczością, a z pewnością godzi w prywatność praworządnego
  obywatela. Tego samego dot. [rozmowa w Polskim
  Radiu](http://www.pti.org.pl/index.php/corporate/Aktualnosci/Obserwujemy-
  kolejne-proby-zwiekszania-kontroli-panstwa-nad-tresciami-Internetu-Marek-
  Holynski-dla-Polskiego-Radia) z prezesem PTI.<br />  <br />  Jest to
  szczególnie ważne, że w ogólności niemal wszystkie takie zapisy były wcześniej
  konsultowane z PTI, a ten konkretny - nie.<br />  <br />  Co do Blackout
  Europe - mam wrażenie, że ludzi odstrasza Partia Piratów. A drugiego
  Schneiera, a najlepiej polski odpowiednik, znaleźć jest trudno :&gt;</p>
* Remigiusz 'lRem' Modrzejewski (2010-01-24 10:52:10): <p>O widzisz, czyli ktoś
  jednak sensownie napisał na ten temat. Ale czemu nie dorobiło się to
  odpowiedniego rozgłosu?</p>
* Zal (2010-01-24 10:56:50): <p>@lRem: Sensownie pisze również VaGla i wiele
  robi. W Internecie było o tym bardzo głośno (zarówno PTI, jak i o innych),
  przedstawiciele pojawiali się w radiach, ale... chyba zdecydowanie gorzej było
  w przypadku TV oraz gazet :&gt;</p>
* Remigiusz 'lRem' Modrzejewski (2010-01-24 11:00:41): <p>No właśnie w
  Internecie docierało do mnie albo to od jakilinux, albo od piratów. Może złe
  części sieci sobie wybrałem do przeglądania - gdzie było tak głośno o PTI?</p>
* Zal (2010-01-24 11:11:12): <p>Nie śmiej się, źródło pupne, ale odwiedzane
  przez wielu - Wykop.pl :&gt;</p>
* rozie (2010-01-24 11:33:04): <p>Nie wiem, skąd pomysł, że chodzi o
  przestępców. Chodzi tylko o to, żeby obywatele nie bałamucili się bez kontroli
  państwa, czyli polityków. Więcej kontroli to więcej okazji do łapówek
  przecież, no i można nieprawomyślność ukrócić w jakimś tam stopniu. Oficjalne
  media podadzą właściwą interpretację, w którą uwierzy... dajmy na to 70%
  społeczeństwa. Kolejne 25% może nie uwierzy, ale będzie siedzieć cicho, a
  pozostałe 5%, które nie uwierzy czy będzie miało dostęp do nieprawomyślnych
  informacji nie jest przecież problemem. No i pozostali będą wiedzieli, że te
  5% to paranoiczni kryptomaniacy, hipisi, pedofile, hazardziści i linuksiarze.
  Zło samo, nie to co uśmiechnięty premier w TV.</p>
* katafrakt (2010-01-24 12:40:51): <p>Mnie w blackouteurope odstrasza to, że
  kojarzy mi się z grupą na facebooku dotyczącą walki z cenzurą w internecie.
  Być może ta grupa jest nawet niezwiązana z boe, niemniej mi się kojarzy. A
  akcje jakie robią są na poziomie piątej klasy podstawówki - wklejanie
  &quot;śmiesznych&quot; obrazków i dużo kompletnie niemerytorycznego bicia
  piany.<br />  <br />  I niestety cała walka z tą cenzurą kojarzy mi się w ten
  sposób - zero merytoryczności, zero pomysłu i w pierwszej kolejności szukanie
  zdrajców w swoich szeregach.</p>
