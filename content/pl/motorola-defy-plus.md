+++
# vim:set nosmartindent nocindent ft=markdown:
date = "2012-02-29T17:38:46"
draft = false
title = "Motorola Defy Plus"
+++
Od kilku tygodni noszę w kieszeni urządzenie z Androidem... Urządzenie, gdyż
jakoś nie jestem przekonany do nazywania tego telefonem. Tak czy owak, jest to
Motorola Defy Plus, którą całkiem sobie chwalę. Przybliżę więc kilka
pierwszych obserwacji i porównań z tym, co ma większość znajomych.

![Motorola Defy from
Engadget](http://www.blogcdn.com/www.engadget.com/media/2010/11/motorola-defy-
review-16-sm.jpg)

Motorola Defy, identyczny design jak Defy+, źródło:
[engadget](http://www.engadget.com/2010/11/18/motorola-defy-review/)

## Ekran

Rozdzielczość z grubsza jak w nowym iPhone'ie i takie samo szkło. Co prawda
numerki pokazują trochę mniej, ale _retina_ to pewien overkill, zastosowany
nie ze względu na jakość wyświetlacza a prostotę oprogramowania (żeby uniknąć
skalowania o liczby niecałkowite). Ekran jest też odrobinę dłuższy na dłuższym
i krótszy na krótkim boku, ale trzeba przystawić jeden do drugiego żeby to
zobaczyć. Niestety brakuje powłoki antytłuszczowej. Reaguje dobrze i
generalnie nie sprawia problemów.

## Obudowa

Główny _selling point_: wodoszczelność. Ma to pewne minusy, gdyż z portów
wystają zatyczki i cała obudowa jest trochę grubsza niż mogłaby być bez tego.
Ale za to można bez strachu umyć telefon pod kranem (serio, już miałem okazję
tak zrobić, nieraz robiłem też tak z lustrzanką). Obudowa jest niby ogumowana.
Ale niestety mniej niż stare Motorole, nie czuje się w ręce tak samo pewnie.
Choć na pewno dużo trudniej zrobić przypadkowy _crash test_ niż iPhone'owi.

## Bebechy

Procesor też ARMv7 (ponoć to high end wśród Androidów?), większe niż w Japku
taktowanie, ale jeden rdzeń mniej. Ramu też pół gigabajta. _Storage_ w sumie
lepiej, 2GB wbudowanego i do 32GB na karcie. Karta graficzna tak samo
dwukrotnie węższa (PVR SGX 530 vs 540). Nie ma na co narzekać, ale widać, że
sprzęt trzykrotnie tańszy.

## Aparacik

Może i jestem rozpieszczony... Ale porównanie zdjęć z tego czegoś z moim
kompaktem sprawia, że nie będę raczej tego tak używał. I tak zawsze mam przy
sobie coś, co przednią soczewkę ma wielkości całego układu foto w tej
Motoroli.

Co jednak ciekawe, panowie inżynierowie z jakiegoś powodu postanowili nie
umożliwiać nagrywania filmów 720p. Jest to kwestia całkowicie programowa, do
rozwiązania drobnym patchem, nie pojawiająca się też w alternatywnych ROM-ach.
Ot, złośliwość.

## Bateria

Używam tego ostatnio (jak mi przeszło badanie każdej pierdołki) do typowych
zastosowań:

  * telefon + sms
  * email
  * czytanie rss-ów
  * sprawdzanie na szybko czegoś w Wikipedii czy Google Translate podczas seminariów
  * sporadycznie GPS czy czytanie pdf-ów

Po profilu czas na werdykt: **3 dni**. Dziś włączyłem do ładowania po 2 dniach
20 godzinach, przez weekend może być 4 dni, czasami musi być co 2 dni, zależy
co robię. W jeden dzień udało mi się zjechać tylko grając.

## Motoblur

Najsłabsze ogniwo całego układu. Wygląd spoko, choć nie jakoś super. Ale za to
potrafi spowolnić czy też przewrócić się w zaskakujących momentach. Dla
przykładu próba wyszukania w aplikacjach kończy się nieodwołalnie _force
close_ głównego ekranu (_com.motorola.home has stopped unexpectedly_).

Niedługo pewnie napiszę jak to wygląda po wgraniu czegoś mniej popsutego.

# Komentarze

* pecet (2012-02-29 20:46:00): <blockquote>   <p>nie Apple iPhone</p>
  </blockquote>  <p>przestałem czytać w tym miejscu</p>
* bartekmp (2012-02-29 20:46:34): <p>Czekam na jakiś rozbudowany test z
  alternatywnym ROMem :))</p>
* GrovMan (2012-02-29 23:22:33): <p>Swoją drogą, ciekawe czy przyjmują
  reklamację na zalany telefon.</p>
* lRem (2012-03-01 08:46:27): <p>@bartekmp: Jakieś konkretne życzenia co do tego
  testu? Bo jeśli mi nikt nie przeszkodzi, to dzisiaj instaluję
  Cyanogenmoda.</p>
* bartekmp (2012-03-01 15:50:30): <p>Cyanogen może być, a liczę konkretnie na
  jakieś wyniki benchmarków itd. :)</p>
* Remigiusz 'lRem' Modrzejewski (2012-03-01 15:55:32): <p>Jakichś konkretnych
  benchmarków? Bo sam z siebie nie zamierzam definiować...</p>
* bartekmp (2012-03-01 15:57:26): <p>Najlepiej benchmark procesora i grafiki. A
  jak się da, to wszystko z, np. CF-Bencha + BenchmarkPi. Jak wolisz :)</p>
