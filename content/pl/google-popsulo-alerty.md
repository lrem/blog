+++
# vim:set nosmartindent nocindent ft=markdown:
date = "2011-03-08T17:44:27"
draft = false
title = "Google popsuło alerty?"
+++
Z przyczyn opisanych dawno temu [na sąsiednim Joggerze](http://like-a-
geek.jogger.pl/2010/08/23/5-sekretow-ktorych-nie-zdradzam-nieznajomym/)
korzystam z kilku fraz w [Google Alerts](http://www.google.com/alerts).
Oczywistą niedogodnością jest, że łapie się w nie masa stron, gdzie
wyszukiwane słowa znalazły się przez przypadek. Gorzej, że brakuje wiele
stron, gdzie słowa te w międzyczasie się pojawiły.

Dwie frazy, w których z całą pewnością są braki, to moje nazwy własne: imię z
nazwiskiem oraz nick. Z automatu pojawiają się one przy każdym komentarzu jaki
popełnię pod dowolnym blogiem. Ba, pojawiają się także przy każdym wpisie,
który tutaj popełnię. Podobnie z wypowiedziami na forach i tak dalej.

Większość tych stron do wyników wyszukiwania trafia bardzo szybko. Jednak jak
do tej pory Google nie raczyło mnie poinformować o ani jednym nowym wpisie na
moim blogu. Za to regularnie pojawiają się wyniki spowodowane mnemonikiem
_list remove_ w jakimś dziwnym języku programowania ;)

Może Google ma jakąś heurystykę, która odfiltrowuje dla mnie wyniki, które
wydają się być moją sprawką. Niby to sensowne, przecież i bez alertu wiem o
powstaniu takich stron. Ale jeśli to prawda, to ja się pytam: jak to
udogodnienie wyłączyć? Przecież jednym z głównych celów takiego alertu jest
sprawdzenie, czy oby ktoś gdzieś się nie wypowiada _w moim imieniu_...

Żeby nie było wątpliwości: w każdym przypadku _Volume_ mam ustawione na _All
results_. Nie jest to problem z moim emailem czy czymkolwiek - dostaję
regularnie alerty, po prostu brakuje w nich sporej części wyników.

Z drugiej strony Scholar Alerts działa bez zarzutu... No, może dostarcza
więcej artykułów niż jestem w stanie przeczytać ;)

# Komentarze

* dev.sirkruk.com (2011-03-08 18:09:23): <p>Ja nawet nie wiedziałem o tym
  narzędziu, ale chyba się nim zainteresuję.</p>
* zx (2011-03-09 13:07:20): <p>Polskie Alerty i Angielskie różnie interpretują
  wyniki. Najlepiej używać obu.</p>
* Remigiusz 'lRem' Modrzejewski (2011-03-09 13:22:08): <p>Hmmm, różnice między
  alertami są większe niż różnice między serp? Trochę to głupie...</p>
