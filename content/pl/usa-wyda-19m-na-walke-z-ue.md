+++
# vim:set nosmartindent nocindent ft=markdown:
date = "2011-05-11T17:49:04"
draft = false
title = "USA wyda 19M$ na walkę z UE?"
+++
> USA przeznaczy 19 mln dolarów na walkę z cenzurowaniem internetu przez rządy

No ani chybi, będziemy mieć pewnie specjalną komórkę w CIA. O ile oczywiście
nikt nie powstrzyma [kolejnych planów UE](http://di.com.pl/news/37622,0,Cenzur
a_w_UE_dzieki_wirtualnej_granicy_Schengen.html). Albo też stanie się
niemożliwe i za sprawę wezmą się kompetentni ludzie.

![Great Firewall](http://www.rev2.org/wp-
content/uploads/2010/03/GreatFirewallofChina.jpg)

Great Firewall of China, źródło:
[rev2.org](http://www.rev2.org/2010/03/26/the-great-firewall-of-china-invades-
the-world/)

Problemem nie jest to, czy "wirtualne Schengen" różni się czymś od "wielkiego
Firewalla". Nie chodzi o żadne zakusy polityków na zacieśnianie kontroli nad
wszystkim i wszystkimi. Ba, nie chodzi nawet o efekty działań jakichkolwiek
grup nacisku. Sprawa rozbija się po prostu o głupotę urzędników.

Bo jak inaczej nazwać pojawiające się co pięć minut utrudnienia w
funkcjonowaniu tutejszego Internetu? Takie _half-assed_ podejścia jak to będą
przecież mniej skuteczne niż Chiński totalitaryzm, nikt nie ma co do tego
wątpliwości. Tymczasem nawet Chińska cenzura nie daje rady powstrzymać
kogokolwiek, kto wie czego chce od tegoż Internetu.

Problem w tym, że typowy urzędnik korzysta głównie z portali rzędu _gazeta.pl_
czy _facebook.com_. Stąd utrwala mu się utożsamienie strony z firmą. Zaś firma
ma siedzibę, która leży w jakiejś konkretnej jurysdykcji. W dodatku większe
strony międzynarodowe mają lokalne wersje, choćby ten _facebook.pl_. Czyli w
oczach urzędnika, istnieje też _Polski Facebook_. Więc FB dokonał importu do
nas i _sprzedaje nam nasze własne dane osobowe_ ze swojego sklepiku w Polsce.
To, że w tym przypadku nie do końca jest to prawdą, wymaga już jakiegoś
zrozumienia architektury. (Domena _.pl_ nie oznacza fizycznej obecności w
Polsce.)

Takie właśnie utożsamienie: **strona = serwery = firma = fizyczna siedziba**
stwarza wrażenie, że coś takiego jak _Wirtualna Granica_ może mieć sens.
Tymczasem co z takimi, w pełni legalnymi, przypadkami jak ten blog? Domena
amerykańska, serwer niemiecki, właściciel serwera Polski, właściciel praw
autorskich Polski, ale na emigracji? Po której stronie granicy ten serwis się
teraz znajduje?

A to tylko jeden z wielu przykładów, jak to niezrozumienie materii powoduje
proponowanie bubli prawnych...

# Komentarze

* pecet (2011-05-11 18:47:47): <blockquote>   <p>USA przeznaczy 19 mln dolarów
  na walkę z cenzurowaniem internetu przez rządy</p> </blockquote>  <p>Oh,
  irony...</p>  <blockquote>   <p>Takie właśnie utożsamienie: strona = serwery =
  firma = fizyczna siedziba</p> </blockquote>  <p>Zgodze się, ale głównym
  problemem jest, że rządy boją się internetu dlatego, że pozostałe, nazwijmy to
  klasyczne media jest dużo prościej kontrolować, i nie każdy obywatel może się
  w nich wypowiadać, internet działa całkiem odwrotnie, a jak wiadomo lepiej nie
  słuchać negatywnych opinii o samym sobie ;)</p>
* Remigiusz 'lRem' Modrzejewski (2011-05-11 18:49:44): <p>Jasne, ale przecież
  nie da się już zablokować tych opinii tak, żeby nie zepsuć wszystkiego innego.
  Gdyby to kiedyś zrozumieli, to nie wymyślaliby idiotyzmów. A jeśli
  którykolwiek kraj zdecyduje się na pocięcie światłowodów, to cóż można
  rzec...</p>
* Remigiusz 'lRem' Modrzejewski (2011-05-11 19:07:07): <p>Albo inny przykład
  urzędniczej głupoty (o ile nie jest to efekt <em>dziennikarskiej
  rzetelności</em>): <a href="http://www.chip.pl/news/wydarzenia/prawo-i-
  polityka/2011/03/unia-europejska-uchroni-nas-przed-ciasteczkami"
  rel="nofollow">http://www.chip.pl/news/wydarzenia/prawo-i-
  polityka/2011/03/unia-europejska-uchroni-nas-przed-ciasteczkami</a></p>
* iss (2011-05-12 09:20:11): <p>"USA przeznaczy 19 mln dolarów na walkę z
  cenzurowaniem internetu przez rządy" - LOL, może jeszcze Disney będzie
  lobbować za skróceniem okresu obowiązywania praw autorskich, Tusk obniży
  podatki w Polsce, ZUS zredukuje biurokrację w swoich oddziałach, itp.</p>
  <p>Ten nius to jakieś wykopalisko z 1. kwietnia?</p>
* Remigiusz 'lRem' Modrzejewski (2011-05-12 09:20:54): <p>Nie, oni serio drzazgę
  w cudzym oku...</p>
* Remigiusz 'lRem' Modrzejewski (2011-05-16 15:26:03): <p>Po kilku dniach temat
  podchwycił też Vagla: <a href="http://prawo.vagla.pl/node/9428"
  rel="nofollow">http://prawo.vagla.pl/node/9428</a></p>
* Społeczność Walki z Głupotą i Pazerności (2012-01-05 10:46:05): <p>Społeczność
  Walki z Głupotą i Pazernością rządzących oraz monopolistów ZAPRASZAMY<br />
  https://www.facebook.com/pages/Spo%C5%82eczno%C5%9B%C4%87-Walki-
  z-G%C5%82upot%C4%85-i-Pazerno%C5%9Bci%C4%85-rz%C4%85dz%C4%85cych-oraz-
  monopolist%C3%B3w/268209356576569</p>
